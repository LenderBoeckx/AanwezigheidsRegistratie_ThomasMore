# Boekingssysteem

Het boekingssysteem is een web applicatie die het mogelijk maakt voor studenten om snel te controleren of een bepaalde docent aanwezig is op de campus.

De code van dit volledig uitgewerkt project is terug te vinden in deze repository.

De functionaliteiten van het boekingssysteem:

- Er zijn twee verschillende rollen waarin gebruikers kunnen ingedeeld worden. Enerzijds is er de 'user' rol. Deze rol is voorzien voor docenten en andere campusmedewerkers. Daarnaast is er nog een 'admin' rol. Deze is voorzien voor personeel die zich aan het onthaal de campus bevindt.

- Wat moet een gebruiker (docent of andere campusmedewerkers) kunnen doen?
De docent moet kunnen registreren en inloggen op de applicatie zodat hij/zij de aanwezigheid of afwezigheid kan instellen. Dit wordt verder getoond in een overzicht zodat studenten of andere personen makkelijk kunnen zien of de docent al dan niet aanwezig is.
Afwezigheid kan ook voor een langere periode ingesteld worden zodat bij een afwezigheid dit niet elke dag dient ingesteld te worden.
Een laatste functionaliteit die voorzien is voor de user rol zelf is het aanpassen van de eigen gegevens zoals email adres en wachtwoord.

- Wat moet een admin (onthaalverantwoordelijke) kunnen doen?
De onthaalverantwoordelijke heeft de mogelijkheid om op een centraal geplaatst tv scherm de aanwezigheden te tonen. Zo kan er in één oogopslag bekeken worden wie er op de campus aanwezig is.
Gebruikers moeten toegevoegd worden en gekoppeld worden aan eventueel één of meerdere richtingen en vakken binnen Thomas More. Ook hiervoor is een functionaliteit voorzien voor de admin rol.
Komen er nieuwe richtingen en vakken bij? Dan is ook dit voorzien voor de admin persoon om deze toe te voegen doormiddel van een gebruiksvriendelijke interface. Hierbij kunnen zowel richtingen en vakken toegevoegd worden maar ook eventueel aangepast of verwijderd worden.
De admin rol is ook in staat om aanwezigheden en afwezigheden op te nemen in het systeem zodat deze ook getoond worden op het tv scherm. Dit kan in een situatie als de docent het onthaal passeert en vergeet zichzelf op aanwezig of afwezig te zetten.

- Telkens worden om middernacht alle aanwezigheden en afwezigheden (met uitzondering deze die voor langere tijd zijn ingesteld) op onbekend gezet. Dit vermijd dat personen die zich vergeten op afwezig te plaatsen blijven staan gedurende de volgende dagen en er een miscommunicatie kan ontstaan.
